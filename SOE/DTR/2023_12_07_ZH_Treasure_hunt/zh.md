# Döntéstámogató rendszerek ZH - Nyílt nap treasure hunt
2023.12.07.

A Soproni Egyetem nyílt napján kincsvadászatot szervezünk az érdeklődő középiskolásoknak. A játék lényege, hogy minden feladat megoldása egy clue-t tartalmaz, ami alapján a diákok el tudnak menni a kampusz (és a környék) egy más pontjára, ahol egy újabb feladat vár rájuk. Az utolsó feladat megoldása után a diákoknak vissza kell térnie a GT épületbe, ahol a megoldásokat bemutatva megkapják a jutalmukat.

Számunkra adott a helyszínek listája (sorrenddel együtt), illetve hogy ott milyen típusú feladat vár majd a diákokra. Korábban felmértük a résztvevő diákok gyaloglási és feladatmegoldási sebességét feladattípusonként. Amit meghatározhatunk, az az egyes pontokon a feladatok nehézségi szintje annak érdekében, hogy minél közelebb legyenek időben egymáshoz a teljesítések, és senki ne csússzon ki a 3 órás időkeretből. 

# Adatok

Hallgatók: András, Béla, Cili, Dani, Eszter, Fanni, Gábor, Hanna

Feladattípusok: kódfejtés, grafilogika, puzzle, Einstein feladvány, szókereső

Pontok, feladattípusok és távolságok a következő pontig:
- GT épület (rajt) - kódfejtés - 300 m
- Ligneum - grafilogika - 500 m
- Csille - puzzle - 400 m
- RK/UK - Einstein feladvány - 2600 m
- Sörház dombi kilátó - kódfejtés - 1000 m
- AMI - grafilogika - 1500 m
- BPK - szókereső - 1800 m 
- LKK - puzzle - 1500 m

A feladatok nehézségi szintjei 1-10 közötti egész számok lehetnek.

A résztvevő hallgatók adatai:

| Hallgató | Gyaloglási sebesség (km/h) | Kódfejtés (perc) | Grafilogika (perc) | Puzzle (perc) | Einstein feladvány (perc) | Szókereső (perc) |
|----------|---------------------------|------------------|--------------------|---------------|---------------------------|------------------|
| András   | 4                         | 5                | 10                 | 15            | 20                        | 25               |
| Béla     | 5                         | 10               | 15                 | 20            | 25                        | 30               |
| Cili     | 4.5                       | 15               | 20                 | 25            | 30                        | 35               |
| Dani     | 5.5                       | 10               | 5                  | 20            | 25                        | 15               |
| Eszter   | 4.5                       | 5                | 20                 | 15            | 15                        | 25               |
| Fanni    | 5                         | 10               | 15                 | 20            | 25                        | 30               |
| Gábor    | 5.5                       | 15               | 20                 | 25            | 30                        | 35               |
| Hanna    | 4                         | 15               | 10                 | 15            | 20                        | 10               |




A feladvány megoldási sebességet úgy kell érteni, hogy hogy egy közepes, 5-ös szintíű feladat megoldásához mennyi időre van szükségük. Minden további szint 10%-kal növeli a megoldási időt, és lefele minden szint ennyivel csökkenti. Például egy 7-es szintű feladat megoldásához 20%-kal több időre van szükség, mint egy 5-ös szintű feladat megoldásához.

A rendelkezésre álló idő 5 óra.

# Szorgalmi feladatok
 - Mi dönthetjük el, hogy melyik ponton milyen feladatok legyenek, minden feladattípusnak szerepelnie kell, és két egymást követő ponton nem lehet ugyanaz a feladat.
 - 5 percenként indítjuk a hallgatókat adott sorrendben, és az a cél, hogy minimális legyen az átfedési idő a pontokon / minden pontnak adott a kapcitása, és egyszerre nem lehet ott több ember.
 - Az indítás sorrendjét is mi határozzuk meg.
 - A pontok sorrendjét is mi határozzuk meg.
 - A pontok sorrendje változhat személyenként.