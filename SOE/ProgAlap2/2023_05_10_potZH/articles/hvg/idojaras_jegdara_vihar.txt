Húsvéthétfőre csak megérkezik a tavasz, néhány helyen jégesővel

Északkelet-Magyarország vár mindenkit, aki utálja a 15 foknál melegebb időt, de szereti a jégdarát.

Hosszabb kihagyás után újra olyan időjárás lesz, amilyenre a naptár alapján számítani lehetne. Az Országos Meteorológiai Szolgálat előrejelzése szerint hétfőn 12 és 17 fok között várható a legmagasabb hőmérséklet, a legtöbb helyen több órás napsütés várható.

A kivétel az ország északkeleti része, oda vastagabb felhőzet érkezik, eső, zápor, néhol még zivatar is kialakulhat, az erősebb gócokat akár jégdara is kísérheti. Emiatt Borsod-Abaúj-Zemplén és Szabolcs-Szatmár-Bereg megyére adtak ki elsőfokú figyelmeztetést.
