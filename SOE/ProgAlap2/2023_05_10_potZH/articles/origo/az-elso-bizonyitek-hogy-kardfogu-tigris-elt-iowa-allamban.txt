Kardfogú tigris nyomait azonosították Iowa államban

Egy kardfogú macska koponyáját fedezték fel az Egyesült Államok délnyugati részén. Az Iowában feltárt koponya az első bizonyíték arra, hogy az őskori ragadozó bejárta a vidéket a jégkorszak végén, mintegy 13 605 és 13 460 évvel ezelőtt.

A kardfogú tigris (Smilodon) a macskafélék családjának (Felidae) húsevő emlősök kihalt alcsaládjába tartozó macskaformák (machairodont) egyik legismertebb nemzetsége. A köznyelvben csak „kardfogú tigrisként" emlegetik őket, bár nem állnak közeli rokonságban a tigrisekkel (Panthera).
A NEMZETSÉGET 1842-BEN NEVEZTÉK EL A BRAZÍLIÁBÓL SZÁRMAZÓ KÖVÜLETEK ALAPJÁN; A NEMZETSÉGNÉV JELENTÉSE „SZIKE" VAGY „KÉTÉLŰ KÉS" A „FOG" SZÓVAL KOMBINÁLVA.
A kutatók az Iowa délnyugati részén fekvő Page megyében fedezték fel a figyelemre méltóan jó állapotban fennmaradt koponyát, amely új betekintést nyújt a faj megismerésébe, mielőtt az állat kihalt volna nagyjából 12-13 ezer évvel ezelőtt.

A MOST FELFEDEZETT KOPONYA EGY KÖRÜLBELÜL 2-3 ÉVES FELNŐTT EGYEDHEZ TARTOZOTT, ami a Los Angeles-i Rancho La Brea gödrökből származó koponyáinak összehasonlítása alapján azt mutatja, hogy egy 249 kilogramm körüli hímről van szó.

Egy koponya felfedezése nagyon nagy dolognak számít – mondta Matthew Hill, az iowai állam régészprofesszora a HeritageDaily online tudományos portálnak. – Ennek az állatnak a leletei széles körben szétszóródtak, és általában egy-egy elszigetelt fog vagy csont képviseli őket.

Hozzátette: ez a Kelet-Nishnabotna folyóból származó koponya azonban közel tökéletes állapotban van.

A Quaternary Science Reviews című folyóiratban megjelent tanulmányban az Északnyugat-Missouri Állami Egyetem csapata radiokarbonos kormeghatározást használt, amely megállapította, hogy a kardfogú tigris a jégkorszak végén, 13 605 és 13 460 évvel ezelőtt pusztult el.

EZZEL A PÉLDÁNY AZ EGYIK UTOLSÓ ISMERT KARDFOGÚ MACSKAFORMA, MIELŐTT A BOLYGÓ HŐMÉRSÉKLETÉNEK EMELKEDÉSE MIATT A GLECCSEREK VISSZAHÚZÓDTAK VOLNA.

A szakemberek szerint Iowa délnyugati része abban az időben parkos terület volt, ahol a fák foltjai között füves nyílások váltakoztak. A kardfogú tigrisek valószínűleg más, mára kihalt állatokkal, például az óriásfarkassal, az óriás rövidfejű medvével, a hosszúorrú pekari, a laposfejű pekari, a szarvasbika, a keleti pézsmautulok és az óriás földi lajhár mellett élhettek, és akadt itt talán néhány bölény és mamut is.

AZ EGYELŐRE NEM VILÁGOS, HOGYAN PUSZTULT EL EZ A PÉLDÁNY, ÁM EGY TÖRÖTT SZEMFOG TALÁN TÁMPONTOT ADHAT A TUDÓSOKNAK.

A most publikált tanulmány azt feltételezi, hogy az állat akkor sérült meg súlyosan, amikor a zsákmányra támadt, ami végül a traumát követő néhány napon belül végzetesnek bizonyult.
