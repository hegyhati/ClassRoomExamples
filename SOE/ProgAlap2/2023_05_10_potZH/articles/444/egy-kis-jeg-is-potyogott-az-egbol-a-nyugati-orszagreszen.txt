Egy kis jég is potyogott az égből a nyugati országrészen

Az Időkép tájékoztatása szerint a nyugati tájakon a záporokat helyenként kisebb méretű jegek is kísérték húsvétvasárnap.

A portál meteorológusa azt írja, ilyenkor tavasszal az erőteljesebb feláramlás hatására kialakuló konvektív csapadék nagy része a felhők magasabb részeibe jutva jégszemekké fagy. Mivel a magasabb légrétegekben hideg van (fagypont alatti hőmérséklet), valamint a fagyhatár is alacsonyabban húzódik, mint például nyáron, így a jégszemek tovább megmaradnak szilárd állapotukban a felhőkben való felfelé, illetve lefelé való utazásuk során. Emiatt könnyebben ki tudnak alakulni olyan záporok (valamint zivatarok is), melyeket kisebb méretű jégszemek kísérnek.
